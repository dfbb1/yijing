<html>
<head>
    <meta charset="UTF-8">
    <link rel="stylesheet" href="../../statics/css/common.css">
    <script src="../../js/local.js"></script>
</head>
<body>

<div class="desc child-frame">
    <div class="key-title">
        天水讼
    </div>
    <div class="key-desc">
        <div class="key-t2">卦辞</div>
        <div>讼：有孚，窒惕，中吉。终凶。利见大人，不利涉大川。</div>
        <div class="key-t2">爻辞</div>
        <div>初六：不永所事，小有言，终吉。</div>
        <div>九二：不克讼，归而逋其邑，人三百户，无眚。</div>
        <div>六三：食旧德，贞厉，终吉，或从王事，无成。</div>
        <div>九四：不克讼，复自命，渝，安贞，吉。</div>
        <div>九五：讼元吉。</div>
        <div>上九：或锡之鞶带，终朝三褫之。</div>
        <div class="key-t2">彖辞传</div>
        <div>讼，上刚下险，险而健，讼。</div>
        <div>讼有孚，窒惕中吉，刚来而得中也。</div>
        <div>终凶，讼不可成也。</div>
        <div>利见大人，尚中正也。</div>
        <div>不利涉大川，入于渊也。</div>
        <div class="key-t2">象传</div>
        <div>天与水违行，讼，君子以作事谋始。</div>
        <div>不永所事，讼不可长也。虽有小言，其辩明也。</div>
        <div>不克讼，归而逋归逋窜也。自下讼上，患至掇也。</div>
        <div>食旧德，从上吉也。</div>
        <div>复即命渝，安贞，不失也。</div>
        <div>讼元吉，以中正也。</div>
        <div>以讼受服，亦不足敬也。</div>
    </div>
</div>

</body>
</html>