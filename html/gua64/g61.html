<html>
<head>
    <meta charset="UTF-8">
    <link rel="stylesheet" href="../../statics/css/common.css">
    <script src="../../js/local.js"></script>
</head>
<body>

<div class="desc child-frame">
    <div class="key-title">
        天火同人
    </div>
    <div class="key-desc">
        <div class="key-t2">卦辞</div>
        <div>同人：同人于野，亨。利涉大川，利君子贞。</div>
        <div class="key-t2">爻辞</div>
        <div>初九：同人于门，无咎</div>
        <div>六二：同人于宗，吝。</div>
        <div>九三：伏戎于莽，升其高陵，三岁不兴。</div>
        <div>九四：乘其墉，弗克攻，吉。</div>
        <div>九五：同人，先号啕而后笑。大师克相遇。</div>
        <div>上九：同人于郊，无悔。</div>
        <div class="key-t2">彖辞传</div>
        <div>同人，柔得位得中，而应乎乾，曰同人。 </div>
        <div>同人曰，同人于野，亨。</div>
        <div>利涉大川，乾行也。</div>
        <div>文明以健，中正而应，君子正也。</div>
        <div>唯君子为能通天下之志。</div>
        <div class="key-t2">象传</div>
        <div>天与火，同人，君子以类族辨物。</div>
        <div>出门同人，又谁咎也。</div>
        <div>同人于宗，吝道也。</div>
        <div>伏戎于莽，敌刚也。 三岁不兴，安行也。</div>
        <div>乘其墉，义弗克也，其吉，则困而反则也。</div>
        <div>同人之先，以中直也。大师相遇，言相克也。</div>
        <div>同人于郊，志未得也。</div>
    </div>
</div>

</body>
</html>