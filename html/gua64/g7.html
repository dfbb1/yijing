<html>
<head>
    <meta charset="UTF-8">
    <link rel="stylesheet" href="../../statics/css/common.css">
    <script src="../../js/local.js"></script>
</head>
<body>

<div class="desc child-frame">
    <div class="key-title">
        地天泰
    </div>
    <div class="key-desc">
        <div class="key-t2">卦辞</div>
        <div>泰：小往大来，吉亨。</div>
        <div class="key-t2">爻辞</div>
        <div>初九：拔茅茹，以其汇，征吉。</div>
        <div>九二：包荒，用冯河，不遐遗，朋亡，得尚于中行。</div>
        <div>九三：无平不陂，无往不复，艰贞无咎。勿恤其孚，于食有福。</div>
        <div>六四：翩翩不富，以其邻，不戒以孚。</div>
        <div>六五：帝乙归妹，以祉元吉。</div>
        <div>上六：城复于隍，勿用师。自邑告命，贞吝。</div>
        <div class="key-t2">彖辞传</div>
        <div>泰，小往大来，吉亨。</div>
        <div>则是天地交，而万物通也，</div>
        <div>上下交，而其志同也。</div>
        <div>内阳而外阴，内健而外顺，内君子而外小人，</div>
        <div>君子道长，小人道消也。</div>
        <div class="key-t2">象传</div>
        <div>天地交，泰，后以财成天地之道，辅相天地之宜，以左右民。</div>
        <div>拔茅征吉，志在外也。</div>
        <div>包荒，得尚于中行，以光大也。</div>
        <div>无往不复，天地际也。</div>
        <div>翩翩不富，皆失实也。不戒以孚，中心愿也。</div>
        <div>以祉元吉，中以行愿也。</div>
        <div>城复于隍，其命乱也。</div>
    </div>
</div>

</body>
</html>