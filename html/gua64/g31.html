<html>
<head>
    <meta charset="UTF-8">
    <link rel="stylesheet" href="../../statics/css/common.css">
    <script src="../../js/local.js"></script>
</head>
<body>

<div class="desc child-frame">
    <div class="key-title">
        泽天夬
    </div>
    <div class="key-desc">
        <div class="key-t2">卦辞</div>
        <div>夬，扬于王庭，孚号，有厉，告自邑，不利即戎，利有攸往。</div>
        <div class="key-t2">爻辞</div>
        <div>初九：壮于前趾，往不胜为咎。</div>
        <div>九二：惕号，莫夜有戎，勿恤。</div>
        <div>九三：壮于頄，有凶。君子夬夬，独行遇雨，若濡有愠，无咎。</div>
        <div>九四：臀无肤，其行次且。牵羊悔亡，闻言不信。</div>
        <div>九五：苋陆夬夬，中行无咎。</div>
        <div>上六：无号，终有凶。</div>
        <div class="key-t2">彖辞传</div>
        <div>彖曰：夬，决也，刚决柔也。 </div>
        <div>健而说，决而和，扬于王庭，柔乘五刚也。</div>
        <div>孚号有厉，其危乃光也。</div>
        <div>告自邑，不利即戎，所尚乃穷也。</div>
        <div>利有攸往，刚长乃终也。</div>
        <div class="key-t2">象传</div>
        <div>泽上于天，夬，君子以施禄及下，居德则忌。</div>
        <div>不胜而往，咎也。</div>
        <div>有戎勿恤，得中道也。</div>
        <div>君子夬夬，终无咎也。</div>
        <div>其行次且，位不当也。闻言不信，聪不明也。</div>
        <div>中行无咎，中未光也。</div>
        <div>无号之凶，终不可长也。</div>
    </div>
</div>

</body>
</html>